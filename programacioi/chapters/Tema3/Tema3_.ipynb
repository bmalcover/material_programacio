{
 "cells": [
  {
   "cell_type": "markdown",
   "id": "ab3a7114912ea8d8",
   "metadata": {},
   "source": [
    "# Tema 3\n",
    "\n",
    "## Esquemes algorísmics bàsics\n",
    "\n",
    "Un cop que disposem de les eines bàsiques necessàries per poder construir els nostres programes, és el moment d’estudiar algorismes que ens permetin solucionar programes amb major complexitat. Durant tot el curs veurem que, a partir d'aquestes composicions bàsiques, aplicades a seqüències de dades, es poden resoldre una ampla varietat de problemes.\n",
    "\n",
    "Començarem l'aplicació d'aquests esquemes algorísmics resolent problemes de seqüències de lletres i de nombres, ja que ens permeten aplicar els conceptes teòrics en i són senzills de programar.\n",
    "\n",
    "### El concepte de seqüència.\n",
    "\n",
    "S’enten com a seqüència aquell conjunt d'elements que verifiquen les següents condicions:\n",
    "\n",
    "- Existeix un primer element al qual es pot accedir.\n",
    "- Tots els elements tenen un successor excepte el darrer i amb aquesta relació es pot accedir a la resta\n",
    "d'elements que formen la seqüència.\n",
    "- Existeix un darrer element i aquest element es pot identificar.\n",
    "\n",
    "\n",
    "\n",
    "```{figure} ../img/sequencia.png\n",
    ":alt: Seqüència de text\n",
    ":width: 600px\n",
    ":align: center\n",
    "\n",
    "Exemple de seqüència de text. _R.Mas i P.Palmer_.\n",
    "```\n",
    "\n",
    "\n",
    "La primera passa a realitzar quant volem resoldre un problema mitjançant algorismes que tracten seqüències és identificar quin és l'element a tractar: lletres, nombres, booleans, paraules, vídeos... No sempre serà una tasca senzilla i dependrà de l'experiència i de la capacitat d'anàlisi del programador adoptar la solució més convenient.\n",
    "\n",
    "El tractament de les seqüències es realitza començant pel primer element i accedint a la resta amb la relació de successió. Això **no** vol dir que calgui emmagatzemar tots els elements: només cal mantenir **la informació necessària** per a resoldre la tasca. És molt important determinar quina informació (valors) necessitem i, sobretot, entendre per qu´e els necessitem i com els mantenim.\n",
    " \n",
    "Els problemes que cauen en aquesta categoría es poden resumir en el següent enunciat: _Donada una seqüència, realitzar una tasca sobre **tots** els seus elements_;\n",
    "\n",
    "Les seqüències les tractarem amb un bucle on:\n",
    "- A cada iteració, tractarem un nou element. Aquest element és clau, i l'anomenarem **element actual**.\n",
    "- Tot el que estigui a l'esquerra d'aquest element, serà a la part tractada de la seqüència.\n",
    "- Tot el que estigui a la dreta d'aquest element, serà a la part per tractar de la seqüència.\n",
    "\n",
    "**Exemple 1**\n",
    "\n",
    "Donada una seqüència de nombres naturals **no buida**, acabada amb el valor -1, mostrar per pantalla el seu valor màxim.\n",
    "\n",
    "\n",
    "| Entrada        | Sortida |\n",
    "|----------------|---------|\n",
    "| 5 -1           | 5       |\n",
    "| 10 2 5 9 1  -1 | 10      |\n",
    "| 1 40 30 5 1 -1 | 40      |\n",
    "| 11 11 10 11 -1 | 11      |\n",
    "\n",
    "Analitzarem les diferents parts d'aquest problema:\n",
    "\n",
    "**Quina informació cal mantenir?** Una variable anomenada `maxim` amb el màxim de la part tractada. Si som capaços de mantenir aquesta variable amb el significat _màxim de la\n",
    "part tractada_ en totes i cadascuna de les iteracions, quan la part tractada inclogui tota la seqüència, aquest valor `maxim` serà _màxim de tota la seqüència_, que serà allò que he d'escriure \n",
    "\n",
    "**Com actualitzar la variable `maxim`?**\n",
    "\n",
    "```\n",
    "if actual > max:\n",
    "    max = actual;\n",
    "```\n",
    "\n",
    "**Com detectar el final de la seqüència?** Detectarem el final de la seqüència en trobar el valor -1.\n",
    "\n",
    "**Com inicialitzar la variable `maxim`?** Tenim dues opcions:\n",
    "\n",
    "- Si la seqüència no és buida, el valor del màxim serà el primer valor de la seqüència.\n",
    "- Si la seqüència pot ser buida, llavors el valor inicial serà un valor que mai pugui ser el màxim, en aquest cas podria ser -1.\n",
    "\n",
    "**Exemple 2**\n",
    "\n",
    "Donada una seqüència no buida de naturals acabada en -1, escriure quantes vegades un nombre és igual a la suma de tots els que estan a la seva esquerra.\n",
    "\n",
    "| Entrada            | Sortida |\n",
    "|--------------------|---------|\n",
    "| 0 0 1 1 3 2 7 2 -1 | 3       |\n",
    "| 2 -1               | 0       |\n",
    "| 2 3 1 4 -1         | 0       |\n",
    "\n",
    "Hem de respondre a:\n",
    "1. Quina informació necessito mantenir de la part tractada?\n",
    "2. Actualització d'aquesta informació?\n",
    "3. Com detecto el final de la seqüència?\n",
    "4. Inicialització?\n",
    "\n",
    "Si canviem les condicions de l'entrada i la seqüència podria ser buida, que hem de canviar? "
   ]
  },
  {
   "cell_type": "markdown",
   "id": "d46bcc839b59d843",
   "metadata": {},
   "source": [
    "\n",
    "El concepte de tractament seqüencial ens duu a definir algorismes bàsics:\n",
    "\n",
    "- **Esquema de recorregut** on es pretén realitzar un determinat tractament per a cada un dels elements de la\n",
    "seqüència. En aquest cas el tractament s'acabarà en detectar el final de la seqüència.\n",
    "- **Esquema de cerca** on es pretén verificar l'existència d'un element dins la seqüència. Aquest\n",
    "tractament pot acabar quan l'element s'ha trobat o quan s'ha arribat al final de la seqüència per què l'element no hi era."
   ]
  },
  {
   "cell_type": "markdown",
   "id": "602e183a95fe5e00",
   "metadata": {},
   "source": [
    "## Esquema de recorregut\n",
    "\n",
    "El recorregut és el mecanisme que permet aplicar una determinada operació a tots els elements que formen part\n",
    "d’una seqüència. És important tenir present sempre el fet que el tractament s’haurà de començar amb el primer element\n",
    "i no acabarà fins que s’hagi aplicat al darrer element de la seqüència.  En determinades circumstàncies és possible\n",
    "que pel cas del darrer element s’hagi de fer un tractament específic.\n",
    "\n",
    "Aquest és l'esquema d'un recorregut:\n",
    "\n",
    "```\n",
    "inicialització \n",
    "situar-se sobre el primer element \n",
    "\n",
    "mentre no final:\n",
    "        tractar element actual    \n",
    "        situar-se sobre el següent element\n",
    "\n",
    "tractament de final \n",
    "donar resultat\n",
    "```\n",
    "\n",
    "Alguns exemples de problemes que es resolen amb aquest esquema són:\n",
    "- Mostrar el màxim d'una seqüència numérica.\n",
    "- Comptar quants nombres senars hi ha.\n",
    "- Comptar quants nombres són el doble de l’anterior.\n"
   ]
  },
  {
   "cell_type": "markdown",
   "id": "670310b0c79c342a",
   "metadata": {},
   "source": [
    "## Esquema general de cerca\n",
    "\n",
    "L’esquema general de cerca és molt semblant al de recorregut, es basa com ell en un bucle per anar tractant els\n",
    "successius elements de la seqüència. La principal diferència es troba precisament en la condició d’acabament del\n",
    "bucle. L’esquema general de cerca consisteix en les següents operacions:\n",
    "\n",
    "```\n",
    "inicialització \n",
    "situar-se sobre el primer element \n",
    "mentre no final i no trobat:\n",
    "        tractar element actual\n",
    "        situar-se sobre el següent element\n",
    "\n",
    "tractament de final \n",
    "actuar segons els resultats\n",
    "```\n",
    "\n",
    "Alguns exemples de problemes que es resolen amb aquest esquema són:\n",
    "\n",
    "- Saber si hi ha algun nombre parell en una seqüència numérica.\n",
    "- Saber si una paraula es troba en una seqüència de text."
   ]
  },
  {
   "cell_type": "markdown",
   "id": "d7a63fe3edaf679e",
   "metadata": {},
   "source": [
    "**Exemple 3**\n",
    "\n",
    "Donada una seqüència de naturals acabada en el nombre -1, escriure SI, si conté algun nombre parell o NO en cas contrari.\n",
    "\n",
    "| Entrada    | Sortida |\n",
    "|------------|------|\n",
    "| 3 5 11 -1  | NO   |\n",
    "| 2 5 7 9  -1 | Si   |\n",
    "| 5 2 7 9 -1 | Si   |\n",
    "\n",
    "Hem de respondre a:\n",
    "1. Quina informació necessito mantenir de la part tractada?\n",
    "2. Actualització d'aquesta informació?\n",
    "3. Com ha de ser la condició de final del bucle?\n",
    "4. Inicialització?\n",
    "\n",
    "\n",
    "**Exemple 4**\n",
    "\n",
    "Donat un nombre enter $0 ≤ d ≤ 9$ i un enter $n$ estrictament positiu, escriure SI, si $d$ és un dígit de $n$, o NO en cas contrari."
   ]
  },
  {
   "cell_type": "markdown",
   "id": "7917b8d772bf2bf6",
   "metadata": {},
   "source": [
    "### Esquema mixt\n",
    "POSAR TEXT\n",
    "\n",
    "**Exemple 5**\n",
    "\n",
    "Donat un sencer $p$ i una seqüència no buida de sencers que es troben en ordre ascendent acabada amb el nombre -1, escriure la seqüència amb el nombre $p$ a la posició adequada perquè tota la sortida estigui ordenada. \n",
    "\n",
    "Per resoldre aquest problema hem de realitzar una combinació dels dos algorismes: \n",
    "En primer lloc, cal cercar posició adequada per a $p$ mentre s'escriuen els que van davant. En segon lloc, cal escriure $p$. Finalment, realitzarem un recorregut on escriurem tots els nombres que falten per tractar."
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.11.11"
  }
 },
 "nbformat": 4,
 "nbformat_minor": 5
}
