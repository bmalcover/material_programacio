{
 "cells": [
  {
   "cell_type": "markdown",
   "metadata": {
    "collapsed": true
   },
   "source": [
    "# 1. Conceptes bàsics\n",
    "\n",
    "_Un lloc on començar_\n",
    "\n",
    "## Introducció\n",
    "\n",
    "Per poder entendre bé el que representa la programació, és interessant entendre una sèrie\n",
    "de conceptes bàsics relacionats amb el món de la computació, des del seu origen o la seva estructura\n",
    "bàsica fins aspectes relacionats indirectament amb la programació, com pot ser el concepte de sistema operatiu o de\n",
    "les eines informàtiques necessàries per poder desenvolupar programes.\n",
    "\n",
    "### Algorismes i Programes\n",
    "\n",
    "Un algorisme, en termes generals, és un conjunt d'instruccions que s'han de seguir per\n",
    "fer una tasca. Per exemple, hi ha algorismes per cuinar (receptes), algorismes per seleccionar els equips en un torneig\n",
    "i algorismes per solucionar problemes matemàtics (trobar el m.c.d. i el m.c.m.) que són els que haurien de ser més\n",
    "familiars a tots vosaltres.\n",
    "\n",
    "#### Història dels algorismes\n",
    "\n",
    "Per situar l'assignatura en el seu marc històric cal remuntar-se a molt de temps enrere,\n",
    "entre els anys 3000 i 1500 aC. Pareix que els babilonis ja empraven mètodes\n",
    "algorísmics per solucionar equacions algebraiques. Els arqueòlegs varen trobar a\n",
    "Mesopotàmia (Iraq) devora l'antiga ciutat de Babilònia unes taules d'argila que tenien\n",
    "gravades una sèrie de passes a seguir per arribar a la solució de les equacions.\n",
    "Tampoc ens podem oblidar que Euclides (300 aC) va proposar un algorisme pel càlcul\n",
    "del màxim comú divisor de dos nombres enters (Elements d'Euclides, llibre 7,\n",
    "proposicions 1 i 2). Es tracta de l'algorisme conegut més antic que s'utilitza en l'actualitat.\n",
    "\n",
    "S'ha parlat molt dels orígens de la paraula algorisme, que en un principi es va pensar que procedia del grec\n",
    "_álgiros_ + _arithmos_ $=$ algorismes $?$ (dolor + números). Per altra banda, hi va haver qui deia que la paraula\n",
    "venia del Rey Algor de Castilla. Finalment, els historiadors matemàtics varen trobar l'origen autèntic de la paraula: el\n",
    "nom de l'autor d'un famós llibre de text persa (_Kitab al jabr w'al-muqabala_ – regles de restauració i reducció –).\n",
    "Aquest escriptor fou _Abu Ja'far Mohammed Ibn Mûsâ al-Khowârizmî_ (Pare de Jafar, Mohamed, fill de Moisès, natural de\n",
    "Khowârizmî –petita ciutat de Khiva a l'antiga unió soviètica–) que va viure a Bagdad, al segle VIII (825). Posteriorment, la paraula que originàriament era algorisme es va convertir en algoritme per \"confusió apresa\" amb la\n",
    "paraula aritmètica.\n",
    "\n",
    "Com es pot veure, l'estudi dels algorismes va començar al camp de les matemàtiques, molt abans que existissin els\n",
    "ordinadors. El concepte resulta molt interessant, ja que una vegada dissenyat un algorisme per una tasca, ja no\n",
    "cal entendre els principis en què es basa l'algorisme, n'hi ha prou amb seguir, pas per pas, les seves instruccions.\n",
    "Una altra definició d'algorisme és aquella que el descriu com el conjunt d'operacions tals que partint d'un estat\n",
    "inicial conegut permeten obtenir al cap d'un temps, finit, el resultat esperat. Aquesta definició contempla alguns\n",
    "aspectes molt importants, com són el fet de considerar l'estat d'inici, és a dir: les condicions que és necessari que\n",
    "es donin per poder garantir el resultat. L'altre fet que es planteja és que el resultat s'assoleix al cap d'un cert temps, el qual no pot ser infinit, no és raonable que s'hagi d'esperar eternament per obtenir el resultat.\n",
    "\n",
    "\n",
    "#### Programes\n",
    "\n",
    "En el camp de la informàtica els algorismes es representen com a programes. Un programa es pot definir com la descripció d'un algorisme en el repertori finit d'instruccions de la màquina. El conjunt de programes del que disposa un equip informàtic rep el nom de programari (_software_) a diferència de l'equip informàtic en si\n",
    "que s'anomena maquinari (_hardware_).\n",
    "\n",
    "Per aconseguir que un ordinador dugui a terme una tasca abans hem de pensar i dissenyar un algorisme per\n",
    "solucionar-lai després l'hem de programar a l'ordinador. L'objectiu és el de transformar l'algorisme\n",
    "conceptual en un conjunt clar d'instruccions en un llenguatge de programació determinat, fonamentats en diferents\n",
    "enfocaments del procés de programació (paradigmes de programació).\n",
    "\n",
    "### Història de la informàtica\n",
    "\n",
    "A continuació trobareu una breu història que mostra l'evolució de les idees per tenir màquines de càlcul automàtic,\n",
    "fins a l'aparició dels computadors personals, molt similars al concepte que tenim avui en dia d'un ordinador.\n",
    "\n",
    "**1822**: El matemàtic anglès Charles Babbage concep una màquina calculadora impulsada per vapor que seria capaç de\n",
    "calcular taules de números. El projecte, finançat pel govern anglès, és un fracàs. Més d'un segle després, però, es va\n",
    "construir el primer ordinador del món.\n",
    "\n",
    "**1890**: Herman Hollerith dissenya un sistema de targetes perforades per calcular el cens de 1880, acomplint la tasca en només tres anys i estalviant al govern 5 milions de dòlars. Estableix una companyia que finalment esdevindria IBM.\n",
    "\n",
    "**1936**: Alan Turing presenta la noció d'una màquina universal, més tard anomenada màquina Turing, capaç de computar qualsevol cosa que sigui computable. El concepte central de l'ordinador moderna es basava en les seves idees.\n",
    "\n",
    "**1937**: J.V. Atanasoff, professor de física i matemàtiques a la Universitat Estatal de Iowa, intenta construir el primer ordinador sense engranatges, lleves, corretges o eixos.\n",
    "\n",
    "**1939**: David Packard i Bill Hewlett funden Hewlett-Packard en un garatge de Palo Alto, Califòrnia, segons el Museu d'Història de la Computació.\n",
    "\n",
    "**1941**: Atanasoff i el seu estudiant de postgrau, Clifford Berry, dissenyen un ordinador que pot resoldre 29 equacions simultàniament. Aquesta és la primera vegada que un ordinador és capaç d'emmagatzemar informació a la seva memòria principal.\n",
    "\n",
    "**1943-1944**: Dos professors de la Universitat de Pennsylvania, John Mauchly i J. Presper Eckert, construeixen\n",
    "l'Integrador i Calculadora Numèrica Electrònica (_ENIAC_). Considerat l'avi dels ordinadors digitals, ocupava una\n",
    "superfície de 167 m² i tenia 18.000 tubs de buit. Consideram l'_ENIAC_ com el primer computador de propòsit general i\n",
    "permetia realitzar prop de 5000 sumes i 300 multiplicacions per segon. El primer grup de sis programadors d'aquesta\n",
    "màquina estava format per: _Betty Snyder Holberton, Jean Jennings Bartik, Kathleen McNulty Mauchly Antonelli,\n",
    "Marlyn Wescoff Meltzer, Ruth Lichterman Teitelbaum i Frances Bilas Spence_. Va ser principalment utilitzada per a\n",
    "càlculs de trajectòria balística i equacions diferencials, contribuint al desenvolupament de la programació d'ordinador.\n",
    "\n",
    "**1946**: Mauchly i Presper deixen la Universitat de Pensilvània i reben fons de l'Oficina del Cens per construir la _UNIVAC_, el primer ordinador comercial per a aplicacions empresarials i governamentals.\n",
    "\n",
    "**1947**: William Shockley, John Bardeen i Walter Brattain de Bell Laboratories inventen el transistor. Van descobrir com fer un interruptor elèctric amb materials sòlids i sense necessitat d'un buit.\n",
    "\n",
    "**1953**: Grace Hopper desenvolupa el primer llenguatge informàtic, que finalment es coneix com a COBOL. Thomas Johnson Watson Jr., fill del CEO d'IBM Thomas Johnson Watson Sr., concep l'IBM 701 EDPM per ajudar les Nacions Unides a vigilar Corea durant la guerra.\n",
    "\n",
    "**1954**: El llenguatge de programació FORTRAN, acrònim de FORmula TRANslation, és desenvolupat per un equip de programadors d'IBM liderat per John Backus, segons la Universitat de Michigan.\n",
    "\n",
    "**1958**: Jack Kilby i Robert Noyce revelen el circuit integrat, conegut com el xip d'ordinador. Kilby va ser guardonat amb el Premi Nobel de Física el 2000 pel seu treball.\n",
    "\n",
    "**1964**: Douglas Engelbart mostra un prototip de l'ordinador modern, amb un ratolí i una interfície gràfica d'usuari (GUI). Això marca l'evolució de l'ordinador des duna màquina especialitzada per a científics i matemàtics a una tecnologia més accessible per al públic en general.\n",
    "\n",
    "**1969**: Un grup de desenvolupadors dels Laboratoris Bell produeixen UNIX, un sistema operatiu que aborda els problemes de compatibilitat. Escrit al llenguatge de programació C, UNIX era portàtil en múltiples plataformes i es va convertir en el sistema operatiu preferit pels ordinadors centrals de les grans empreses i entitats governamentals. A causa de la lentitud del sistema, mai va arribar a imposar entre els usuaris de PC domèstics.\n",
    "\n",
    "**1970**: El recentment format Intel revela l'Intel 1103, el primer xip de Memòria d'Accés Dinàmic (DRAM).\n",
    "\n",
    "**1971**: Alan Shugart dirigeix un equip d'enginyers d'IBM que inventen el \"disquet\", que permet compartir dades entre ordinadors.\n",
    "\n",
    "**1973**: Robert Metcalfe, membre del personal d'investigació de Xerox, desenvolupa Ethernet per connectar múltiples ordinadors i un altre maquinari.\n",
    "\n",
    "**1974-1977**: Diversos ordinadors personals surten al mercat, incloent-hi Scelbi & Mark-8 Altair, IBM 5100, el TRS-80 de Ràdio Shack – afectuosament conegut com a \"Trash 80\" – i el Commodore PET.\n",
    "\n",
    "**1976**: Steve Jobs i Steve Wozniak posen en marxa els ordinadors Apple el dia dels innocents i despleguen l'Apple I, el primer ordinador amb una placa de circuit.\n",
    "\n",
    "\n",
    "### Estructura i funcionament d'un ordinador\n",
    "\n",
    "Un ordinador és una màquina capaç d'acceptar dades a través d'un mitjà d'entrada, processar–les automàticament sota el\n",
    "control d'un programa i proporcionar una informació resultant a través d'un mitjà de sortida.\n",
    "\n",
    "Analitzarem, en primer lloc, els components d'un ordinador des del punt de vista de l'execució dels algorismes.\n",
    "John von Neumann proposà una arquitectura, és a dir, una organització dels ordinadors on a la memòria s'emmagatzemaven tant les dades com les instruccions que les manipulaven. Aquesta arquitectura és la que conforma la pràctica totalitat dels ordinadors actuals. Les parts fonamentals d'un ordinador són:\n",
    "\n",
    "- **Memòria** on es guarden tant els programes, com les dades que aquests utilitzen i els resultats que generen.\n",
    "- **Unitat Central de Procés (CPU)** que es troba connectada amb la memòria i s'encarrega de manipular les dades i de\n",
    "controlar l'ordre d'execució de les instruccions. Així, la CPU agafa instruccions de la memòria principal i les\n",
    "executa, l'execució fa que la CPU agafi les dades de la memòria principal, les processi i en cas necessari torni a\n",
    "deixar els resultats a la memòria per guardar-los.\n",
    "- **Els dispositius perifèrics** que s'encarreguen de l'entrada (teclat, ratolí, tauleta, càmera,\n",
    "etc.) i la sortida (pantalla, impressora, etc.) de dades i de l'emmagatzematge massiu (unitats de disc i cintes magnètiques).\n",
    "\n",
    "```{figure} img/Von_Neumann_Architecture.png\n",
    ":alt: Arquitectura Von Neumann\n",
    ":width: 600px\n",
    ":align: center\n",
    "\n",
    "Esquema de l'arquitectura Von Neumann. [font](https://en.wikipedia.org/wiki/Von_Neumann_architecture#/media/File:Von_Neumann_Architecture.svg)\n",
    "```\n",
    "\n",
    "#### La memòria\n",
    "La memòria es pot considerar organitzada en memòria principal i memòria secundària.\n",
    "\n",
    "Hi ha dos tipus de memòria principal, la ROM: memòria només de lectura on el\n",
    "fabricant posa les instruccions bàsiques per fer funcionar l'ordinador i la memòria RAM: memòria de lectura i\n",
    "escriptura. Tota la informació que és tractada per la CPU ha de trobar-se necessàriament a la memòria\n",
    "principal. La memòria principal pot considerar-se com si es tractés d'un conjunt de\n",
    "caselles on a cada una d'elles es troba certa quantitat, informació a les que es pot accedir de manera individual.\n",
    "\n",
    "La limitació (coneguda com a _coll de botella_) que presenta l'arquitectura Von Neumann és degut al fet que l'únic canal\n",
    "de transmissió de les dades compartit entre la CPU i la memòria principal genera un rendiment limitat entre la CPU i\n",
    "la memòria en comparació amb la quantitat de memòria disponible. En la majoria de les computadores modernes, la velocitat de comunicació entre la memòria i la CPU és més baixa que la velocitat a la qual pot treballar aquesta última. La CPU es veu forçada a esperar contínuament que arribin les dades necessàries des de o cap a la memòria.\n",
    "\n",
    "La memòria secundària, que se situa emprant els sistemes d'emmagatzematge massiu: discs d'estat sòlid (SSD) o discs durs (HDD). Aquesta memòria guarda la informació que no es necessita immediatament per poder fer feina, a més, té més capacitat que la memòria primària i és més lenta.\n",
    "\n",
    "\n",
    "#### La Unitat Central de Processament o CPU\n",
    "\n",
    "La CPU té dues components fonamentals:\n",
    "\n",
    "- **La unitat de control (UC)**: és la unitat que controla les operacions per tractar de la informació, interpreta les instruccions del programa emmagatzemat a la memòria i dona les ordres corresponents a la resta dels components de l'ordinador.\n",
    "\n",
    "- **La unitat aritmètica i lògica (UAL)**: és la part de la CPU que efectua les operacions matemàtiques i lògiques amb les dades que rep de la unitat de control. Les operacions que pot dur a terme són bastant senzilles; la complexitat de les operacions que pot realitzar un ordinador es basa en l'enorme velocitat amb la qual es poden dur a terme aquestes operacions.\n",
    "\n",
    "A la CPU també es troben els **registres**, que són llocs on es guarden les dades a tractar per cada operació mentre aquesta es fa. La informació va des de la memòria aquests registres per ser tractada, i després torna una altra vegada a la memòria.\n",
    "\n",
    "#### Els bussos de comunicacions\n",
    "\n",
    "Els components estan interconnectats amb línies de comunicacions que es coneixen com a bussos. Hi ha el bus d'adreces pel que circulen les adreces que identifiquen de quina posició de memòria es vol llegir informació o a quina posició de memòria es vol escriure informació i el bus de dades pel que circulen les dades que s'han de llegir o\n",
    "s'han d'escriure.\n",
    "\n",
    "\n",
    "### Unitats d'informació\n",
    "\n",
    "Els ordinadors funcionen, bàsicament, amb un sistema de transistors (similars a interruptors). Per tant, la informació que poden entendre els ordinadors es redueix exclusivament al pas o no de corrent elèctric per cada un d'aquests transistors.\n",
    "\n",
    "A aquesta unitat d'informació mínima que poden entendre els ordinadors se l'anomena **bit**. Evidentment, amb un sol bit d'informació es pot representar poca cosa, per això és que usualment s'agrupen de manera que es pugui representar més informació. Així, si amb un bit només es pot diferenciar entre dos possibles estats (1 – pas de corrent, i 0 – no pas de corrent), amb aquestes agrupacions es poden fer combinacions; per exemple: si s'agrupen 8 bits, anomenats **byte**, aleshores es poden representar 256 possibles combinacions de bits ( $C_{2}^{8}$ = $256$ ), si s'agrupen 16 bits, el nombre de combinacions és de 65.536 ( $C_{2}^{16}$ = $65536$ ).\n",
    "\n",
    "Fent ús del bit podem construir un sistema de numeració amb dos dígits, el 0 i l'1. A aquest sistema de numeració en diem binari. A continuació podem observar una taula amb la representació dels nombres decimals i binaris:\n",
    "\n",
    "| Decimal     |   0  |   1  |   2  |   3  |   4  |   5  |   6  |   7  |   8  |  9   |  10  |\n",
    "|-------------|------|------|------|------|------|------|------|------|------|------|------|\n",
    "| Binari      | 0000 | 0001 | 0010 | 0011 | 0100 | 0101 | 0110 | 0111 | 1000 | 1001 | 1010 |\n",
    "\n",
    "Un altre sistema de numeració molt utilitzat és el sistema hexadecimal, en aquest sistema en lloc de tenir 10 xifres\n",
    "(decimal) o 2 xifres (binari), tindrem 16 possibles xifres: 0 1 2 3 4 5 6 7 8 9 A B C D E F. Aquest sistema és molt\n",
    "utilitzat perquè fent ús de 2 xifres podem representar un byte (8 xifres binàries):\n",
    "\n",
    "| Decimal     | 0 | 1 | 2 | 3 | 4 | 5 | 6 | 7 | 8 | 9 | 10| 11| 12| 13| 14| 15|\n",
    "|-------------|---|---|---|---|---|---|---|---|---|---|---|---|---|---|---|---|\n",
    "| Hexadecimal | 0 | 1 | 2 | 3 | 4 | 5 | 6 | 7 | 8 | 9 | A | B | C | D | E | F |\n",
    "\n",
    "Quan la informació es transmet pels bussos ho fa en grups de bits, la grandària d'aquests grups és la quantitat mínima d'informació que pot tractar un ordinador determinat, aquests grups es coneixen com a paraula o paraula de memòria. Els ordinadors de 64 bits processen la informació en blocs de 64 bits, i per exemple són capaços d'encaminar (usar) més memòria que un ordinador de 32 bits.\n",
    "\n",
    "\n",
    "### Història dels llenguatges de programació\n",
    "\n",
    "L'ordinador està preparat per executar operacions de molt baix nivell (codi màquina) que tenen el principal inconvenient que són difícils de comprendre i d'utilitzar. És per això que s'han desenvolupat els anomenats llenguatges de programació d'alt nivell. L'evolució dels llenguatges de programació, igual que es fa amb els ordinadors, es pot descriure en diferents generacions:\n",
    "\n",
    "\n",
    "#### Primera generació\n",
    "\n",
    "Llenguatges de màquina o de primera generació, on els programadors havien de realitzar els seus programes directament amb zeros i uns usant les instruccions de la màquina específica sobre la qual s'havia d'executar el programa.\n",
    "\n",
    "#### Segona generació\n",
    "\n",
    "Llenguatges ensambladors o de segona generació en els quals les instruccions continuen essent les mateixes, únicament canvia la sintaxi utilitzada. S'assignen noms mnemònics als diversos codis d'operacions i durant el procés de disseny aquests s'usen en lloc dels codis hexadecimals. Les instruccions dels programes es continuen expressant en termes d'una màquina específica.\n",
    "\n",
    "| Ensamblador | Codi Màquina |\n",
    "|-------------|--------------|\n",
    "| MOV DX,010B | BA0B01       |\n",
    "| MOV AH, 09  | B409         |\n",
    "| INT 21      | CD21         |\n",
    "| MOV AH, 00  | B400         |\n",
    "_Fragment de programa en assemblador i la seva traducció a codi màquina (per a una màquina Intel 8080)_\n",
    "\n",
    "\n",
    "#### Tercera generació\n",
    "\n",
    "Són llenguatges d'alt nivell o de tercera generació aquell en els quals es defineixen una sèrie de primitives d'alt nivell dissenyades com a una seqüència de les primitives de baix nivell disponibles al llenguatge de màquina. No es fa referència directa a com la màquina ha de fer la tasca. Els traductors d'aquests llenguatges havien de reunir (o recopilar / compilar) diverses instruccions de codi màquina per simular l'activitat demanada per una primitiva d'alt nivell. Per això es va començar a anomenar compiladors als programes traductors. És en aquest nivell on s'aconsegueix la independència respecte a l'arquitectura dels ordinadors, únicament calia disposar dels traductors adequats per a cada màquina.\n",
    "\n",
    "El llenguatge `Python` que emprarem aquest curs per aprendre a programar pertany a aquesta tercera generació, va ser\n",
    "creat per Guido van Rossum l'any 1991. Altres llenguatges d'aquesta generació són: C, C90, C++, Ada, Delphi, Fortran,\n",
    "Cobol, Java, C#.\n",
    "\n",
    "En general els beneficis de fer servir un llenguatge de programació són:\n",
    "\n",
    "   - No cal que el programador conegui detalls dels registres i les característiques de l'arquitectura.\n",
    "\n",
    "   - Genera un codi més senzill i entenedor.\n",
    "\n",
    "   - Escriure un codi vàlid per a diverses màquines o sistemes operatius.\n",
    "\n",
    "   - Permet utilitzar diferents paradigmes de programació (enfocaments), com ara la programació orientada a\n",
    "    objectes, amb la qual treballarem en el Tema 5.\n",
    "\n",
    "   - Permet crear programes complexos en menys línies de codi.\n",
    "\n",
    "#### Quarta generació\n",
    "\n",
    "Els llenguatges de quarta generació on s'agrupen tots els paquets de software que permeten als usuaris adaptar els programes a les seves necessitats sense haver de tenir coneixements tècnics. S'hi inclouen els fulls de càlcul, els sistemes de bases de dades, els paquets gràfics o els processadors de texts. Són aplicacions que se solen agrupar\n",
    "en paquets formant sistemes que, per exemple, permeten a una persona controlar fàcilment un petit negoci. Es considera una altra generació, ja que l'entorn de programació que ofereixen és molt més proper al de l'aplicació que els entorns oferts pels llenguatges de tercera generació.\n",
    "\n",
    "#### Cinquena generació\n",
    "\n",
    "Llenguatges de cinquena generació és un terme que s'ha utilitzat molt per descriure el concepte de programació declarativa (en concret la programació lògica). Es basa en el fet que un programador s'ha de concentrar únicament en la naturalesa del problema i no en la manera de solucionar–ho. S'aprofita el sistema de càlcul de l'ordinador per derivar la solució cercada a partir del nostre plantejament.\n",
    "\n",
    "Molts dels llenguatges d'alt nivell són fonamentalment algebraics, ja que aquestes notacions són més adequades que el llenguatge natural per a descriure els processos computacionals (o programes).\n",
    "\n",
    "Les propietats més importants que diferencien aquests llenguatges dels llenguatges màquina són:\n",
    "\n",
    "- No necessiten que l'usuari conegui detalls com l'existència dels registres, les\n",
    "representacions internes de les dades, els canals d'entrada/sortida, etc.\n",
    "- Ofereixen la possibilitat de moure els programes d'un ordinador a l'altre. Hi ha un cert grau d'independència de l'ordinador o del sistema.\n",
    "- Permeten escriure els programes d'una manera més concisa.\n",
    "- Permeten que els programes s'escriguin en termes orientats a problemes. Per exemple, es poden donar noms simbòlics a les dades i es poden incloure operadors matemàtics i expressions dins els llenguatges de programació.\n",
    "\n",
    "### Compiladors i intèrprets\n",
    "\n",
    "El nivell d'abstracció d'un llenguatge d'alt nivell no es correspon, com és lògic, amb el del llenguatge de baix nivell al qual vol substituir. Com a conseqüència, no hi ha una equivalència directa entre les instruccions dels dos nivells. Perquè l'ordinador pugui comprendre el que el llenguatge d'alt nivell representa ens cal un sistema amb capacitat per realitzar la traducció.\n",
    "Cadascuna de les instruccions d'alt nivell ha de ser traduïda a un conjunt d'instruccions de baix nivell que facin la mateixa tasca que la primera.\n",
    "\n",
    "Aquesta traducció es pot fer de manera anàloga a com es traduiria un fragment d'una llengua estrangera al català. Si el que es vol és disposar d'una traducció permanent, com ara la traducció d'un llibre que ens agradaria llegir en la nostra llengua, es pot fer primer tot el procés complet de traducció i després es pot executar el procés –o llegir el llibre traduït. En aquest cas tindrem el que es coneix com a una compilació. Si, per una altra banda, es vol simplement conèixer el que es diu en un moment determinat, com la traducció simultània d'una conferència d'algú de parla estrangera que ens agradaria escoltar, es pot anar traduint i executant –o escoltant– simultàniament. És el que es coneix com a interpretació.\n",
    "\n",
    "#### Sistemes Operatius\n",
    "\n",
    "Hi ha una programa de software molt important a l'ordinador que és l'anomenat Sistema Operatiu. Quan s'encén l'ordinador s'executa automàticament, això ens permet emprar el teclat i el ratolí per introduir les ordres bàsiques:\n",
    "execució d'un programa d'aplicació com un processador de texts, mostrar informació per la pantalla formatar un disc, copiar informació d'un disc a un altre, etc. A més a més de la interacció amb el món exterior, el sistema operatiu també s'encarrega de gestionar una utilització òptima dels recursos que es disposa. Entenem per recursos: els dispositius perifèrics, l'espai de la memòria principal, la CPU, etc.\n",
    "\n",
    "Avui en dia entre els sistemes operatius que més s'utilitzen tenim el sistema Unix (sobretot pels ordinadors grans, les estacions de treball i ara amb els dispositius mòbils), el Windows en totes les seves versions (per ordinadors personals), el Linux (versió d'Unix per ordinadors personals) i el MacOS X per ordinadors Apple.\n",
    "\n",
    "#### El procés de fer un programa\n",
    "\n",
    "Algunes de les eines que habitualment proporciona el sistema operatiu són les necessàries per a l'escriptura, la traducció i l'execució dels programes. La primera passa a l'hora d'escriure un programa és l'edició del que s'anomena codi font, és necessari disposar del que s'anomena un editor de texts per poder escriure, amb la sintaxi del llenguatge de programació adient, el programa que es desitja crear. Una vegada que es disposa del programa font, un programa compilador s'encarrega de la seva traducció al llenguatge de la màquina.\n",
    "\n",
    "#### El procés de compilació\n",
    "\n",
    "\n",
    "Si el procés va bé i el programa és correcte lèxicament, sintàcticament i semànticament, s'obté el que s'anomena programa en codi font. En cas contrari, el compilador avisa al programador dels possibles errors que s'han trobat i el procés es repeteix: el programa s'ha de tornar a editar per tal de corregir els errors i després es pot tornar a compilar.\n",
    "\n",
    "Un cop compilat, programa en codi font encara no és qualque cosa que es pugui utilitzar directament. És necessari afegir-hi totes les coses que el compilador ha afegit al codi. Per exemple, és necessari afegir tots els mitjans per poder efectuar una operació de lectura del teclat o escriptura a la pantalla. Això és així perquè hi ha operacions que no necessàriament es fan igual a tots els sistemes, depenen del sistema operatiu. Per tant, és necessari dur a termeencara una altra etapa, el muntatge, on un programa anomenat _linker_ s'encarregarà d'afegir totes aquestes coses. A aquesta fase també és possible que es produeixin errors, en tal cas el programador haurà de tornar a repetir el procés d'editar el codi, fer els canvis adients, tornar a compilar i després tornar a muntar. Si no es produeix cap error, finalment s'obté el programa executable. En l'actualitat tot el procés es pot desenvolupar des del que es coneix com a **Entorns Integrats de Desenvolupament** (_IDE_ per les seves sigles en anglès) que són aplicacions des de les quals es poden fer totes i cada una de les passes esmentades i fins i tot es pot realitzar una execució dels programes de manera que si es produeix qualque tipus d'error, es mostra la línia de codi que l'ha provocat.\n",
    "\n",
    "#### El procés de Python\n",
    "\n",
    "En aquest curs el llenguatge de programació que usarem és `Python`, que és un llenguatge dissenyat per què les aplicacions que s'escriguin amb ell siguin completament independents de la plataforma. Això significa que un programa escrit en 'Python' s'executarà sense cap mena de modificació en qualsevol sistema informàtic, almanco en qualsevol sistema que suporti 'Python'.\n",
    "\n",
    "En la seva major part, `Python` és un llenguatge interpretat i no un compilat, tot i que la compilació és un pas. El codi 'Python', escrit en un fitxer .py, es compila primer amb el que s'anomena bytecode (que es descriurà amb més detall) que s'emmagatzema amb un format .pyc.\n",
    "\n",
    "`Python` en primer lloc, compila el codi font escrit en un fitxer _.py_ en un format conegut com a _byte code_ emmagatzemat en fitxer amb format _.pyc_. La compilació en aquest cas és simplement el pas de realitzar la traducció del codi font del llenguatge d'alt nivell (el que aprendrem durant el curs) a una representació de nivell inferior independent de la plataforma.\n",
    "\n",
    "El _byte code_ (fitxer .pyc) es carrega en el moment que volem executar un programa de `Python` i és interpretat per una màquina virtual de  `Python`  (PVM), que no és més que un programa que llegeix cada instrucció del _byte code_ i executa l'operació que toca a l'ordinador.\n",
    "\n",
    "Sempre que feim una instal·lació de l'entorn de `Python` el PVM s'instal·la com una part seva, ja que és el component que realment executa els nostres programes. Tècnicament, aquest és només l'últim pas del qual s'anomena l'intèrpret de `Python`. A més, durant el procés es duen a terme optimitzacions que queden fora del nostre abast per millorar el rendiment del programa.\n",
    "\n",
    "Cada vegada que s'executa un programa interpretat, l'intèrpret ha de convertir el codi font en codi de màquina, tal com hem descrit anteriorment, però també s'encarrega d'introduir altres components necessaris per a l'execució del programa, com poden ser llibreries de codi addicional.\n",
    "\n",
    "#### Inconvenients dels llenguatges interpretats\n",
    "\n",
    "Aquest procés de conversió fa que un programa interpretat funcioni més lentament que un programa similar\n",
    "escrit en un llenguatge compilat.  `Python`  fa alguna cosa intel·ligent per millorar el seu rendiment, el fet de\n",
    "compilar a bytecode (fitxers .pyc) la primera vegada que executa un programa, millora substancialment les futures\n",
    "execucions del mateix programa."
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 2
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython2",
   "version": "2.7.6"
  }
 },
 "nbformat": 4,
 "nbformat_minor": 0
}
